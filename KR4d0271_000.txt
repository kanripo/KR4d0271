# -*- mode: mandoku-view; -*-
#+TITLE: 金陵百詠
#+DATE: 2015-08-25 00:02:03.096423
#+PROPERTY: ID KR4d0271
#+PROPERTY: BASEEDITION WYG    
#+PROPERTY: JUAN 提要
<pb:KR4d0271_WYG_000-1a>¶
欽定四庫全書　　　　　集部四¶
　金陵百詠　　　　　　　别集類三(宋/)¶
　　提要¶
　　　　(臣/)等謹案金陵百詠一巻宋曽極撰極字景¶
　　　　建臨川布衣晚以江湖集事得罪謫道州卒¶
　　　　所著有舂陵小雅今已不傳此乃其詠建康¶
　　　　古蹟之作皆七言絶句凡一百首詞㫖悲壯¶
　　　　有磊落不覊之氣嘗録寄羅椅枸謝以書云¶
<pb:KR4d0271_WYG_000-1b>¶
　　　　不知景建是何肺腑能辨此等惱人語於千¶
　　　　載下今觀其詩如天門山云髙屋建瓴無計¶
　　　　取二梁剛把當殽函新亭云江右于今成樂¶
　　　　土新亭垂淚亦無人大抵皆以南渡君臣畫¶
　　　　江自守無志中原而作其寓意頗為深切豫¶
　　　　章人物志載極逰金陵題行宫龍屏忤時相¶
　　　　史　逺以是獲譴是編有畫龍屏風一首云¶
　　　　乗雲逰霧過江東繪事當年笑葉公可恨横¶
<pb:KR4d0271_WYG_000-2a>¶
　　　　空千丈勢剪裁今入小屏風與人物志所紀¶
　　　　相合葢其憤激之詞雖不無過於徑直而淋¶
　　　　漓感慨與劉過龍洲集氣格往往相同固不¶
　　　　徒以模山範水為工者也劉壎隠居通議摘¶
　　　　其中可惜當年殺嚴續無人為益决囚燈二¶
　　　　語謂續始終全美未嘗被殺不免誤用故事¶
　　　　考資治通鑑載陳覺使周還矯世宗詔命李¶
　　　　景殺嚴續景表請於周明續無罪覺詐始露¶
<pb:KR4d0271_WYG_000-2b>¶
　　　　而續得免是續寔未被殺壎所駁良是究其¶
　　　　致謬之由葢以姚寛西溪叢語有鍾謨奉使¶
　　　　歸唐以陳覺矯周帝之命斬嚴續事言於唐¶
　　　　主云云所言不具首尾極遂以為寔有是事¶
　　　　也又決囚燈事以中主誤為後主亦為乖舛¶
　　　　是則考證之偶疎固不必為之諱矣乾隆四¶
　　　　十六年五月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0271_WYG_000-3a>¶
　　　　　　　　　　總　校　官臣陸　費　墀¶
